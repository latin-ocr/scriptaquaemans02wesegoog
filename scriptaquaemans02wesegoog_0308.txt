4

1 .

292 Μ. TULLII CICERONIS

nam, si tum, quum habebas, quos imitar-ere, non
multum proficiebas, quid nunc te facturum putem?
Spurinna quidem, quum ei rem demonstrassem et
vitam tuam superiorem exposuissem, magnum peri-
culum summae rei publicae demonstrabat, nisi ad
superiorem consuetudinem tum, quum Favonius fia·
ret, revertisses3 hoc tempore ferri posse, si forte tu
frigus ferre non posseS. Sed mehercule, mi Paete,
extra iocum moneo te, quod pertinere ad beate vi-
vendum arbitror, ut cum viris bonis, iucundis, aman·
tibus tui vivas: nihil est aptius vitae, nihil ad beate
vivendum accommodatius3 nec id ad voluptatem re-
fero, sed ad communitatem vitae atque victus remis-
sionemque animorum, quae maxime sermone efficitur
familiari, qui est in conviviis dulcissimus, ut sapien·
tius nostri quam Graeci: illi συμπόσια aut σύνδειπνα,
id est compotationes aut concoenationes, nos „con-
vivia“, quod tum maxime simul vivitur. Vides, ut
te philosophando revocare coner ad coenas. Cura,
ut valeas3 id foris coenitando facillime consequere.
Sed cave, si me amas, existimes me, quod iocosius
scribam, abiecisse curam rei publicae. Sic tibi, mi
Paete, persuade, me dies et noctes nihil aliud agere,
nihil curare, nisi ut mei cives salvi liberique sint:
nullum locum praetermitto monendi, agendi, provi-
dendi3 hoc denique animo sum, ut, si in hac cura at-
que administratione vita mihi ponenda sit, praeclare
actum mecum putem. Etiam atque etiam vale.

XXV.

Sor. Laodiceae mense Februario (post Id.) a. u. c. 704.

CICERO ΙΜΡ. PAETO.

Summum me ducem litterae tuae reddiderunt:
plane nesciebam te tam peritum esse rei militaris;

Ep. 24, 3. coenas. Oura (W.). cenas? Cura vulgo.

