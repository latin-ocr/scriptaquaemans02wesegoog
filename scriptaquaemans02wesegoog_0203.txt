EPISTOLARUM VI. 19—21. 189

“ XXI.

Sor. Asturae mense Aprili a. u. c. 709.

CICERO TORANIO.

Etsi, quum haec ad te scribebam, aut appro· 1
pinquare exitus huius calamitosissimi belli aut iam
aliquid actum et confectum videbatur, ,tamen quo-
tidie commemorabam te unum in tanto exercitu
mihi fuisse assensorem et me tibi solosque nos vi-
disse, quantum esset in eo bello mali, in quo spe
pacis exclusa ipsa victoria futura esset acerbissima,
quae aut interitum allatura esset, si victus esseS,
aut, si vicisses, servitutem. Itaque ego, quem tum
fortes illi viri et sapientes, Domitii et Lentuli, timi-
dum esse dicebant -- eram plane3 timebam enim,
ne evenirent ea, quae acciderunt —, idem nunc
nihil timeo et ad omnem eventum paratus sum:
quum aliquid videbatur caveri posse, tum id negligi
dolebam3 nunc vero eversis omnibus rebus, quum
consilio profici nihil possit, una ratio videtur, quid·
quid evenerit, ferre moderate, praesertim quum
omnium rerum mors sit extremum et nn‘lu· sim
conscius me, quoad licuerit, dignitati rei publicae
consuluisse et hac amissa salutem retinere voluisse.
Haec scripsi, non ut de me ipse dicerem, sed ut 2
tu, qui coniunctissima fuisti mecum et sententia et
voluntate, eadem cogitares3 magn’a enim consolatio
est, quum recordare, etiamsi secus acciderit, te ta·
men recte vereque sensisse. Atque utinam liceat
aliquando aliquo rei publicae statu nos frui inter
nosque conferre sollicitudines nostras, quas pertuli·
mus tum, quum timidi putabamur, quia dicebamus
ea futura, quae facta sunt. De tuis rebus nihil 3

Ep. 21, 1. me et quoad (L.)‘? - retinere voluisse (M.).
ret. noluisse margo Crat„ B. 2. recordere (L.)?

Α

