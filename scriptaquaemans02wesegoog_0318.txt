302 Μ. TULLII CICERONIS

VI.
Scr. Romae XIII. Kal. Apriles a. u. c. 711.

CICERO PLANCO.
Quae Iocutus est Furnius noster de animo tuo

. in rem publicam, ea gratissima fuerunt senatui,

populo Romano probatissima3 quae autem recitatae
litterae sunt in senatu, nequaquam consentire cum
Furnii oratione visae sunt3 pacis enim auctor eras,
quum collega tuus, vir clarissimus, a foedissimis
latronibus obsideretur, qui aut positis armis pacem
petere debent aut, si pugnantes eam postulant,
victoria pax, non pactione parienda est. Sed, de
pace litterae vel Lepidi vel tuae quam in partem
acceptae sint, ex viro optimo, fratre tuo, et ex C.
Furnio poteris cognoscere. Me autem impulit tui
caritas, ut, quamquam nec tibi ipsi consilium de-
esset et fratris Furniique benevolentia fidelisque
prudentia tibi praesto esset futura, vellem tamen
meae quoque auctoritatis pro plurimis nostris ne-
cessitudinibus praeceptum ad te aliquod pervenire.
Crede igitur mihi, Plance, omnes, quos adhuc gra·
' dus dignitatis consecutus sis — es autem adeptus
amplissimos —, eos honorum vocabula habituros,
non dignitatis insignia, nisi te cum libertate populi
Romani et cum senatus auctoritate coniunxeris.
Seiunge te, quaeso, aliquando ab iis, oum quibus
te non tuum iudicium, sed temporum vincla con-
iunxerunt. Complures in perturbatione rei publicae
consulares dicti, quorum nemo consularis habitus
est nisi qui animo exstitit in rem publicam consu-
lari. Talem igitur te esse oportet, qui primum te
ab impiorum civium tui dissimillimorum societate

vulgglp. 6, 1. senatui, populo R. (Μ.). s. populoque R.

