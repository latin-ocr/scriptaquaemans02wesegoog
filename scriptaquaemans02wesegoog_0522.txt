506 Μ. TULLII CICERONIS

equitatum sane idoneum et populorum liberorum
regumque sociorum auxilia voluntaria comparavis-
sem. Interim, quum exercitu lustrato iter in Cili-
ciam facere coepissem, ιιι. Κ. Sept. legati a rege
Commageno ad me missi pertumultuose, neque ta-
men non vere, Parthos in Syriam transisse nuntia-
verunt: quo audito vehementer sum commotus quum ·
de Syria, tum de mea provincia, de reliqua deni-
que Asia Itaque exercitum mihi ducendum per
Cappadociae regionem eam, quae Ciliciam attin-
eret, putavi3 nam, si me in Ciliciam demisissem,
Ciliciam quidem ipsam propter montis Amani na-
turam facile tenuissem — duo sunt enim aditus in

· Ciliciam ex Syria, quorum uterque parvis praesi-

diis propter angustias intercludi potest, nec est
quidquam Cilicia contra Syriam munitius —, sed
me Cappadocia movebat, ‚quae patet a Syria reges-
que habet finitimos, qui etiamsi sunt clam amici
nobiS, tamen aperte Parthis inimici esse non audent.
Itaque in Cappadocia extrema non longe a Tauro
apud oppidum Cybistra castra feci, ut et Ciliciam
tuerer et Cappadociam tenens nova finitimorum
consilia impedirem. Interea in hoc tanto motu
tantaque exspectatione maximi belli rex DeiotaruS,
cui non sine causa plurimum semper et meo et
tuo et senatus iudicio tributum est, vir quum bene-
volentia et fide erga populum Romanum singulari,
tum praestanti magnitudine et animi et consilii,
legatos ad me misit se cum omnibus suis copiis
in mea castra esse venturum3 cuius ego studio offi-
cioque commotus egi ei per litteras gratias idque
ut maturaret hortatus sum. Quum autem ad Cy·
bistra propter rationem belli quinque dies essem

- moratus, regem Ariobarzanem, cuius salutem a

senatu te auctore commendatam habebam, prae-
sentibus insidiis necopinantem liberavi, neque solum
ei saluti fui, sed etiam curavi, ut cum auctoritate

