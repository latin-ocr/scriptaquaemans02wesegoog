62 Μ. TULLII CICERONIS

suo sermone subsecutus· est humanitatem litterarum
tuarum: iucunda mihi eius oratio fuit, quum de
animo tuo, de sermonibus, quos de me haberes
quotidie, mihi narraret3 quid quaeris? biduo factus ‚
est mihi familiaris, ita’. tamen, ut Phaniam valde
sim desideraturus, quem quum Romam remittes,
quod, ut putabamus, celeriter eras facturus, omni·
bus ei de rebus, quas agi, quas curari a me voles,
mandata des velim. L. Valerium iureconsultum
valde tibi commendo, sed ita etiam, si non est iure
consultus, melius enim ei cavere volo, quam ipse
aliis solet. Valde hominem diligo: est ex meis do-
mesticis atque intimis familiaribus. Omnino tibi
agit gratias, sed idem scribit meas litteras maxi-
11ὲ111111 6Ῑί1ἑᾶ te tpondus habituras: id eum ne fallat,
e ama uee amrogo.

Π.

Sor. Romae ineunte a. u. c. ⁷03 (ante Non. Maias).

Μ. CICERO PROCOS. S. D. APPIO PULCHBO IMP.

Quum et contra voluntatem meam et praeter
opinionem accidisset, ut mihi cum imperio in pro-
vinciam proficisci necesse esset, in multis et variis
molestiis cogitationibusque meis haec una conso-
latio occurrebat, quod neque tibi amicior, quam
ego sum, ‘quisquam posset succedere neque ego ab
ullo provinciam accipere, qui mallet eam quam
maxime mihi aptam explicatamque tradere3 quod
si tu quoque eandem de mea voluntate erga te
spem habes, ea te profecto numquam fallet. A te
maximo opere pro nostra summa coniunctione tua-
que singulari humanitate etiam atque etiam quaeso
et peto, ut, quibuscumque rebus poteris —-· poteris
autem plurimis —‚ prospicias et consulas rationibus

Ep. 1, 8. fallat, etiam (M.). fi, te e. (Crat, B.)?

