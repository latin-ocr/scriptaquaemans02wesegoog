352 Μ. TULLII CICERONIS .

quod te diligentissime percipere et meminisse † vo-
lam, ut ne in libertate et salute populi Romani
conservanda auctoritatem senatus exspectes nondum
liberi, ne et tuum factum condemnes - nullo enim
publico consilio rem publicam liberavisti, quo etiam
est res illa maior et clarior —- , et adolescentem
vel puerum potius Gaesarem iudices temere fecisse,
qui tantam causam publicam privato consilio susce-
perit, denique homines rusticos, sed fortissimos vi·
ros civesque optimos, dementes fuisse iudices, pri·
mum milites veteranos, commilitones tuos, deinde
legionem Martiam, legionem quartam, quae suum
consulem hostem iudicaverunt seque ad salutem rei
publicae defendendam contulerunt. Voluntas sena-
tus pro auctoritate haberi debet, quum auctoritas
3 impeditur metu. Postremo suscepta tibi causa iam
bis est, ut non sit integrum: primum Idibus Mar-
tiis, deinde proxime, exercitu novo et copiis com-
paratis. Quamobrem ad omnia ita paratus, ita
animatus debes esse, non ut 1111111 facias nisi ius-

sus, sed ut ea geraS, quae ab omnibus summa cum
admiratione laudentur

VIII.

Ser. Romae ineunte mense Ianuario a. u. c. ⁷11.

M. CICERO S. D. D. BRUTO ῙΜΡ. GOS. DESIG.

¹ Eo temp ore Polla tua misit, ut ad te si quid
vellem darem litterarum, quum, quid scriberem, non
habebam3 omnia enim erant suspensa propter ex-
spectationem legatorum, qui quid egissent, nihil-
dum nuntiabatur. Haec tamen scribenda existimavi:
primum senatum populumque Romanum de te la·
borare non solum salutis suae causa, sed etiam

Ep. 7, 2. meminisse † volam (W.). m. volo (W) aut
m. velim (N ..) m. volam ΜΒ.

