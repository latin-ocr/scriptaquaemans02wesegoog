EPISTOLARUM ΠΙ. 1-3. 63

meis. Vides ex senatus consulto provinciam esse 8
habendam: si eam, quod eius facere potueris, quam
expeditissimam mihi tradideris, facilior erit mihi
quasi decursus mei temporis. Quid in eo genere
efficere possis, tui consilii est: ego te, quod tibi
veniet in mentem mea interesse, valde rogo. Plu·-
ribus verbis ad te scriberem, si aut tua humanitas
longiorem orationem exspectaret aut id fieri nostra
amicitia pateretur aut res verba desideraret ac non
pro se ipsa loqueretur: hoc velim tibi persuadeas,
si rationibus meis provisum a te esse intellexero,

mffi te ex eo et perpetuam voluptatem esse
cap .

ΙΠ.

Ser. Brundisii exeunte mense Maio a. u. c. 703.

Μ. CICERO S. D. ΑΡ. PULCHRO.

A. d. XI. Kalendas Iunias Brundisium quum 1
venissem, Q. Fabius Virgilianus, legatus tuuS, mihi
praesto fuit eaque me ex tuis mandatis monuit,
quae non mihi, ad quem pertinebant, sed universo
senatui venerant in mentem, praesidio firmiore opus
esse ad istam provinciam3 censebant enim omnes
fere , ut in Italia supplementum meis et Bibuli le·
gionibus scriberetur: id quum Sulpicius consul pas-
surum se negaret, multa nos quidem questi sumus,
sed tantus consensus senatus fuit, ut mature pro·
ficisceremur, parendum ut fuerit, itaque fecimus.
Nunc, quod a te petii litteris iis, quas Romae ta·
bellariis tuis dedi, velim tibi curae sit, ut, .quae
successori coniunctissimo et amicissimo commodare
potest is, qui provinciam tradit, ut ea pro nostra
consociatissima voluntate cura ac diligentia tua

Ep. 2, 2. quod eius f. (MR). quoad e. f. (edd. vett.)?
“ magnam te ex (Μ.). m. me ex Muner, B.

