72 Μ. TULLII CICERONIS

processit obviam, Cicero Appio noluit?“ Quaeso,
etiamne tu has ineptias, homo mea sententia summa
prudentia, multa etiam doctrina, plurimo rerum usu,
addo urbanitatem, quae est virtuS, ut Stoici rectis-
sime putant‘? ullam Appietatem aut Lentulitatem
valere apud me plus quam ornamenta virtutis existi-
mas? Quum ea consecutus nondum eram, quae
· sunt hominum opinionibus amplissima, tamen ista
vestra nomina numquam sum admiratus3 viros e08,
qui ea vobis reliquissent, magnos arbitrabar: postca
vero quam ita et cepi et gessi maxima imperia, ut
mihi nihil neque ad honorem neque ad gloriam ac-
quirendum putarem, superiorem quidem numquam,
sed parem vobis me speravi esse factum. Nec
mehercule aliter vidi existimare vel Cn. Pompeium,
quem omnibus, qui umquam fuerunt, vel P. Len-
tulum, quem mihi ipsi antepono: tu si aliter existi-
maS, nihil errabiS, si paullo diligentiuS, ut, quid sit
εὐγένεια, quid sit nobilitaS, intelligaS, AthenodoruS,
Sandonis filius, quid de his rebus dicat, attenderis.

6 Sed, ut ad rem redeam, me tibi non amicum mod0‚
verum etiam amicissimum existimes velim: profecto
omnibus officiis meis efficiam, ut ita esse vere possis
. iudicare. Tu autem si id agis, ut minus mea causa,
dum ego absim, debere videariS, quam ego tua la-
borarim, libero te ista cura:

-— -— πάρ’ ἔμοιγε καὶ ἄλλοι,
οἳ κε’ με τιμήσουσι, μάλιστα δὲ μητίετα Ζεύς.

Si autem natura es φιλαίτιος, illud non perficies
quo minus tua causa velim, hoc assequere, ut, quam
in partem tu accipias, minus laborem. Haec ad tc
scripsi liberius fretus conscientia officii mei bene·

volent1aeque ‚ quam a me certo iudicio susceptam,
quoad tu voleS, conservabO.

Εᾶἑ 7, ὅ. putant? ullam (W.). p.; — ullam B. -
quid iis r. (W.)‘? 6. absim (M.) absum N., B.

