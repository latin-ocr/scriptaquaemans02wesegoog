LIBER QUARTUS.
AD. sun. SU·LPIOIUM m* CETEROS.

Ῑ.

Sor. in Cumano exeunte mense Aprili a. u. c. 705.

‚ M. CICERO S. D. SER. SULPICIO.

O. Trebatius, familiaris meus, ad me scripsit te 1
ex se quaesisse, quibus in locis essem, molesteque
te ferre, quod me propter valetudinem tuam, quum
ad urbem accessissem, non vidisses, et hoc tempore
velle te mecum, si propius accessissem, de officio
· utriusque nostrum communicare. Utinam, Servi,
salvis rebus -- sic enim est dicendum — colloqui
potuissemus inter nos! profecto 'aliquid opis occi·
denti rei publicae tulissemus: cognoram enim iam
absens te haec mala multo ante providentem de·
sensorem pacis et in consulatu tuo et post consu·
latum fuisse3 ego autem, quum consilium tuum
probarem et idem ipse sentirem, nihil proficiebam,
, sero enim veneram, solus eram, rudis esse videbar
in. causa, incideram in hominum pugnandi cupido·
rum insanias. Nunc, quoniam nihil iam videmur
opitulari posse rei publicae, si quid est, in quo
nobismet ipsis consulere possimus , non ut aliquid
ex pristino statu nostro retineamus, sed ut quam
honestissime lugeamuS, nemo est omnium, quicum
potius mihi quam tecum communicandum putem3
nec enim clarissimorum virorum, quorum similes
esse debemus, exempla neque doctissimorum, quos

