64 Μ. TULLII CICERONIS

complectare, ut omnes intelligant nec me benevo-
lentiori cuiquam succedere nec te amiciori potuisse

2 provinciam tradere. Ex iis litteris, quarum ad me

exemplum misisti, quas in senatu recitari voluisti,
sic intellexeram, permultos a te milites esse dimis-
sos3 sed milu‘ Fabius idem demonstravit te id co-

· gitasse facere, sed, quum ipse a te discederet, in·

tegrum militum numerum fuisse: id si ita est,
pergratum mihi feceris, si istas exiguas copias,
quas habuisti, quam minime imminueris3 qua de re
senatus consulta quae facta sunt, ad te missa esse
arbitror. Equidem pro eo, quanti te facio, quid-
quid feceris, approbabo , sed te quoque confido ea
facturum, quae mihi intelliges maxime esse accom-

modata. Ego O. Pomptinum, legatum meum, Brun- ,

disii exspectabam eumque ante Kalendas Iunias
Brundisium venturum arbitrabar3 qui quum venerit,

quae primum naviga'ndi nobis facultas data erit,
u emur.

IV.

Scr. Brundisii Nonis Iuniis a. u. c. 703.

M. CICERO S. D. ΑΡ. PULCHRO.

Pridie Nonas Iunias, quum essem Brundisii, lit-
teras tuas accepi, quibus erat scriptum te L. Clo-
dio mandasse, quae illum mecum loqui velles: eum
sane exspectabam, ut ea, quae a te afferret, quam
primum cognoscerem. Meum studium erga te et
officium, tametsi multis iam rebus spero tibi esse
cognitum, tamen in iis maxime declarabo, quibus
plurimum significare potuero tuam mihi existima-
tionem et dignitatem carissimam esse. Mihi et

Q. Fabius Virgilianus et O. Flaccus L. f. et dili-

Ep 3, 2. consulta quae (W..) c., q. vulgo. - Brwn·
disium (ΜΗ) [Brundisium] Kleyn„ B.

