584 Μ. TULLII CICERONIS

III.
Ser. Thessalonicae Idibus Iuniis* a. ti. c. 696.

MARCUS QUINTO FRATRI SALUTEM.

1 Mi frater, mi frater, mi frater, tune id veritus
es, ne ego iracundia aliqua adductus pueros ad te
sine litteris miserim? aut etiam ne t'e videre no-
luerim? Ego tibi irascerer? tibi ego possem irasci?
Scilicet, tu enim me afflixisti3 tui · me inimici, tua
me invidia, ac non ego te misere perdidi. Meus
ille laudatus consulatus mihi te, liberos, patriam,
fortunae, tibi velim ne quid eripuerit praeter unum
me. Sed certe a te mihi omnia semper honesta
et iucunda ceciderunt, a me tibi luctus· meae cala·
mitatis, metus tuae , desiderium, maeror, solitudo,
„Ego te videre noluerim?“ Immo vero mc a· te
videri nolui3 non enim vidisses fratrem tuum, non
eum, quem reliqueras, non eum, quem· · noras, non
eum, quem flens flentem, prosequentem proficiscens
dimiseras, ne vestigium quidem eius nec simulacrum,
sed quandam effigiem spirantis mortui. Atque uti-
nam me mortuum prius vidisses aut audisses! uti-
nam te non solum vitae, sed etiam dignitatis meae

2 superstitem reliquissem! Sed· testor omncs deos
me hac una voce a morte esse revocatum, quod
omnes in mea vita partem aliquam tuae vitae re-
positam esse dicebant: qua in re peccavi scelerate-
que feci3 nam, si occidissem, mors ipsa meam
pietatem amoremque in te facile· defenderet: num
commisi, ut me vivo careres, vivo me aliis indige-
res , mea vox in domesticis periculis< potissimum
occideret, quae saepe alienissimis praesidio fuisset.
Nam, quod ad te pueri· sine litteris venerunt, quo·
niam vides non fuisse iracundiam causam, certe

Ep. 3, 1. „Eyo . . . noluerim?“ (W.). qu . . . no·
luerim? vngo. 2. qua in re peccavi (c.). quare M„ vulgo.

