616 Μ. TULBII CICERONIS

xv. [xvi]

Scr. Romae exeunte mense Sextili a. u. c. 700.

’ MARCUS QUINTO FRATRI SALUTEM.

1 Quum a me litteras librarii manu acceperis, ne
paullum quidem me otii habuisse iudicato, quum
autem mea, paullum: sic enim habeto, numquam
me a causis et iudiciis districtiorem fuisse ‚atque
id anni tempore gravissimo et caloribus maximis.
Sed haec, quoniam tu ita praescribis, ferenda sunt,
neque committendum· ,· ut aut spei aut cogitationi
vestrae ego videar defuisse, praesertim quum, si
id difficilius fuerit, tamen ex hoc labore magnam
gratiam magnamque dignitatem sim collecturus.
Itaque, ut tibi placet, damus operam, ne cuius ani·
mum offendamus atque ut etiam ab iis ipsis, qui
nos cum Caesare tam coniunctos dolent, diligamur,
ab aequis vero aut etiam propensis in hanc par·

2 tem vehementer et colamur et amemur. De ambitu
quum atrocissime ageretur in senatu multos dies,
quod ita erant progressi candidati consulares, ut
non esset ferendum, in senatu non fui: statui ad
nullam medicinam rei publicae sine magno prae-

3 sidio accedere. Quo die haec scripsi, Drusus erat
de praevaricatione a tribunis aerariis absolutus, in
summa quattuor sententiis, quum senatores et equi—
tes damnassent. Ego eodem die post meridiem Va·
tinium eram defensurus: ea res facilis est. Comitia
in mensem Septembrem reiecta sunt. Scauri iudi-
cium statim exercebitur, cui nos non deerimus.
Συνδείπνους Σοφοκλέους, quamquam a. te actam
fabellam video esse festive, nullo modo probavi.

4 Venio nunc ad id, quod nescio an primum esse

vulgffip 15,1. aut etiam propensis (W..) a. e. α pr. MRI„

h

