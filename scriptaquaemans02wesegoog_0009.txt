Δ PRAEFATIO. v

quem dixi, fasciculum reservavi. Tempora scripta-
rum datarumve epistolarum paullo accuratius, quam
fecit Baiterus ‚ studui definire. Distinctionem sen-
tentiarum, quae in epistolis scilicet multo maioris
quam in aliis libris momenti est, iam a Baitero
magna ex parte emendatam ut magis etiam perfi-
cerem, operae permultum dedi. Quibus Madvigii
mei correctionibus (quae utinam multo plures fuis-
sentl) olim· mihi occasio utendi nulla fuerat, iis
hanc editionem ornavi3 nulla praeterea nova emen-
dandi subsidia habui nisi Klotzii editionem alteram
et Krausii „Emendationes“‚ quibus nonnullorum
locorum correctionem acceptam refero. Discre-
pantiam meae editionis a Baiteriana‚ si a distinctione
orationis atque a verborum orthographia discesseri8‚
omnem eiusque auctoritates quam diligentissime
indicavi annotatione sub ipso textu posita, in qua
ego sum in epistolis ad ‚7Familiares“ et ad Q. Fr.
iisdem fere notis usus atque Orellius‚ ut M. sit
codex Mediceus, c. Oratandrinu8‚ A. ed. ‚‚antiquissima“‚
N. ed. Neapolitana 1474, R. ed. Romana 1470, J.
ed. Jensoniana 1470, cet.; scripturas ‚ si quae mihi
magis minusve* incertae videbantur, interrogandi
signo notavi, quumque plures posui, prima quae-
que probatissima mihi fere fuit.

Scripsi Viburgi in Jutlandia mense Decembri a. uncccnxn.

Albertus Sadolinus Wesenberg.

