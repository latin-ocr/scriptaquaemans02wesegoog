EPISTULARUM 11. 10—12. 47

causam , quod mirifice sum sollicitus, quidnam de
provinciis decernatur: mirum me desiderium tenet
urbis, incredibile meorum atque in primis tui, satietas
autem provinciae, vel quia videmur eam famam
consecuti, ut non tam accessio quaerenda quam
fortuna metuenda sit, vel quia totum negotium non
est dignum viribus nostriS, qui maiora onera in re
publica sustinere et possim et soleam, vel quia belli
magni timor impendet, quod videmur effugere, si
ad constitutam diem decedemus. De pantheris, per 2
eos, qm venari solent, agitur mandatu meo dili-
genter3 sed mira paucitas est et eas, quae sunt,
valde aiunt queri, quod nihil cuiquam insidiarum
in mea provincia ·nisi sibi fiat3 itaque constituisse
dicuntur in Cariam ex nostra provincia decedere.
Sed tamen sedulo fit, et in primis a Patisco: quid·
quid erit, tibi erit, sed, quid esset, plane nescieba-
mus. Mihi mehercule magnae curae est aedilitas
tua. ipse dies me admonebat, scripsi enim haec

ipsis Megalensibus. Tu velim ad me de omni rei
³ publicae statu quam diligentissime perscribas; ea
enim certissima putabo, quae ex te cognoro.

XII.

Scr. in Cilicia mense Iunio (inter Non. et V. Kal.) a. ιι. c. 704.

M, CICERO IMP. S. D. M. CAELIO AEDILI CUR.

Sollicitus equidem eram de rebus urbanis: ita 1
tumultuosae concioneS, ita molestae Quinquatrus
afferebantur — nam citeriora nondum audiebamus
-ς sed tamen nihil me magis sollicitabat quam in
iis molestiis non me, si quae ridenda essent, ridere

Ep. 11, 1. possim et soleam (M.) possimus et soleamus
B. ex altero M. exemplo (possemus et solemus). Ep. 12, 1.
in iis mol. (W. ex altp. M. ex.). in hism. ΜΒ.

