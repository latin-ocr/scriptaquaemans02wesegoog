454 Μ. TULLII CICERONIS

rifice liberaliterque tractarIS, et tibi gratissimos opti‘
ssgglqge adolescentes adiunxeris et mihi gratissimum .

XLI.

Scr. Romae a. u. c. 695.

CICERO CULLEOLO SAL.

1 Quae fecisti L. Lucceii causa, scire te plane
volo te homini gratissimo commodasse, et quum
ipsi, quae fecisti, pergrata sunt, tum Pompeius,
quotiescumque me videt — videt autem saepe —‚
gratias tibi agit singulares3 addo etiam illud, quod
tibi iucundissimum esse certo scio, me ipsum ex
tua erga Lucceium benignitate maxima voluptate

2 affici. Quod superest, quamquam mihi non est du—
bium ,· quin, quum antea nostra causa, nunc iam
etiam tuae constantiae gratia mansurus sis in eadem
ista liberalitate, tamen abs te vehementer etiam
atque etiam peto, ut ea, quae initio ostendisti, dein-
ceps fecisti, ad exitum augeri et cumulari per te
velis: id et Lucceio et Pompeio valde gratum fore
teque apud eos praeclare positurum confirmo et
spondeo. De re publica deque his negotiis cogita-
tionibusque nostris perscripseram ad te diligenter
paucis ante diebus easque litteras dederam pueris
tuis, Vale. ·

XLII.
Ser. Romae a. u. c. 695.

M. CICERO S. D. L. CULLEOLO PROCOS.

1 L. Lucceius meus, homo omnium gratissimus,
mirificas tibi apud me gratias egit, quum diceret
omnia te cumulatissime et liberalissime procurato·
ribus suis pollicitum esse: quum oratio tua tam ei
grata fuerit, quam gratam rem ipsam existimas

