1

322 Μ. TULLII CICERON 13

vidi, mihique, si ita oppressus essem remque publi-
cam mecum prodidissem, mortuo non modo hono-
rem, sed misericordiam quoque defuturam: itaque
rediturus sum nec tanta munera perditis hominibus
dari posse sinam. Exercitum locis habeam oppor-
tunis, provinciam tuear, etiamsi ille exercitus de-
scierit, omniaque integra servem, dabo operam,
quoad exercitus huc summittatis parique felicitate
rem publicam hie vindicetis3 nec depugnare, si oc·
casio tulerit, 1166 obsideri, si necesse fuerit, nec
mori, si casus inciderit, pro vobis paratior fuit
quisquam. Quare hortor te, mi Cicero , exereitum
huc traiiciendum quam primum cures et matures,
priusquam hostes magis corroborentur et nostri
perturbentur: in quo si celeritas erit adhibita, res
publica in possessione victoriae deletis sceleratis
permanebit. Fac valeas meque diligas,

Fratrem meum tibi, fortissimum civem et ad
omnia paratissimum, excusem litteris? qui ex labore
in febriculam incidit assiduam et satis molestam.
Quum primum poterit, istuc recurrere non dubita-
bit, ne quo loeo rei publicae desit. Meam digni-
tatem commendatam habeas , rogo. Concupiscere
me nihil oportet3 habeo te et amantissimum mei
et, quod optavi, summae auctoritatis: tu videriS,
quantum et quando tuum munus apud me velis
esse3 tantum te rogo, in Hirtii locum me subdas
et ad tuum amorem et ad meam observantiam.

XXII.

Ser. Romae mense Iunio (post Id.) a. u. 6. 711.

CICERO PLANCO.

In te et in collega omnis spes est dis appro-
bantibus. Concordia vestra, quae senatui declarata

Ep. 21, 5. defuturam (N..) defuturum ΜΒ. 6. Exer-
citum locis (ΜΗ) ex. utl. N, B. 7. istuc vulgo istoc ΜΒ.

